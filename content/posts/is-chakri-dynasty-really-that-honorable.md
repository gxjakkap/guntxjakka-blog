---
title: "ราชวงศ์จักรี สูงดั่งฟ้าจริงหรือ"
date: 2021-08-23T23:43:12+07:00
draft: false
---

**บทความนี้ถูกเขียนขึ้นเมื่อวันที่ 18 สิงหาคม 2020**

ราชวงศ์จักรี ปกครองราชอณาจักรไทยมานานกว่า 238 ปี เป็นเวลา 2 ชั่วชีวิตคนที่ราชวงศ์นี้ได้ปกครองสยามประเทศมา

โดยที่กษัตริย์ทุกพระองค์ที่ขึ้นครองราษฏร์ จะได้รับการยกย่องเชิดชูให้เป็น "ผู้อยู่เหนือหัว" ของปวงประชาราษฏร์

แต่เขาอยู่เหนือเราจริงหรือ ?
 ![รูปที่ 1 แสดงความคิดเห็นของผู้ใช้เฟสบุ้ครายหนึ่ง](https://i.imgur.com/HTjGaXu.png)

กษัตริย์ไทยถูกวางไว้ในตำแหน่งที่สูง จนทำให้ประชาชนไม่สามารถที่จะวิจารณ์ หรือตั้งข้อสงสัยใดๆทั้งสิ้น

ทำให้แม้กษัตริย์ไทยทำอะไรไม่ถูกต้อง ก็ไม่ถูกลงโทษใดๆ ทั้งๆที่นิยามของกษัตริย์ไทยก็บอกไว้ว่าท่านอยู่ "ภายใต้รัฐธรรมนูญ"

มีข่าวลือ และข้อครหามากมาย ที่ไม่ถูกเปิดเผยเกี่ยวกับกษัตริย์ไทย ทั้งการสวรรคตของกษัตริย์รัชกาลที่ 8 (พระบาทสมเด็จพระปรเมนทรมหาอานันทมหิดล พระอัฐมรามาธิบดินทร) ที่อาจมีส่วนเกี่ยวข้องกับกษัตริย์รัชกาลที่ 9 (พระบาทสมเด็จพระปรมินทรมหาภูมิพลอดุลยเดช) อีกทั้งการสอบสวนคดีดังกล่าว ยังมีสิ่งน่าสงสัยอีกมากมาย ที่ประชาชนอย่างเราๆไม่สามารถจะล่วงรู้ได้

ซึ่งข้อมูลจากแหล่งต่างๆที่น่าเชื่อถือยังมีจำกัด และผู้ที่เปิดเผย/พยายามข้อมูลเหล่านี้ ก็จะถูกหมายหัวจากทางการไทย และต้องลี้ภัยในที่สุด

> แต่เรื่องที่กษัตริย์อานันทมหิดลยิงตนเองด้วยความผิดพลาดนั้น ไม่เคยมีความเป็นไปได้แม้แต่น้อย ปืนโค้ลเป็นปืนพกที่ค่อนข้างหนัก น้ำหนักของมันมากกว่า 1 กิโลกรัมเมื่อบรรจุลูกกระสุนเข้าไปอย่างเต็มพิกัด และในการยิงปืนจะต้องออกแรงเพื่อดันเข้าไปอย่างแรงมาก ไม่เพียงแค่ที่ไกปืนเท่านั้น พร้อมกันนั้นจะต้องควบคุมที่แผงความปลอดภัยที่อยู่ด้านหลังของปืน โอกาสที่กษัตริย์อานันทมหิดลจะทรงทำเรื่องนี้โดยอุบัติเหตุ ในขณะที่ปืนกระบอกนี้จี้อยู่ตรงหน้าผากของพระองค์นั้น แทบจะไม่มีความเป็นไปได้เลยทีเดียว นอกจากนั้นยังพบว่าปืนกระบอกนี้ได้ถูกวางอยู่ด้านซ้ายมือข้างๆ ตัวของกษัตริย์อานันทมหิดล แต่พระองค์เป็นผู้ถนัดการใช้มือข้างขวา ดูเหมือนว่า หลักฐานได้ชี้นำว่า กษัตริย์อานันทมหิดลนอนหงายอยู่ในขณะที่ถูกยิง และพระองค์ก็ไม่ได้สวมแว่นตา ซึ่งเมื่อปราศจากแว่นตาแล้ว สายตาของพระองค์จะเห็นภาพอย่างพร่ามัว ซึ่งแทบจะไม่มีความน่าเชื่อถือเลยที่กษัตริย์อานันทมหิดลจะนำเอาปืนโคลท์ .45 ของพระองค์ออกมาเล่น ในขณะที่นอนหงายโดยไม่ได้สวมแว่นตาของพระองค์อีกด้วย
> 
ตอนหนึ่งจาก ความลับอันสุดเศร้าของประเทศไทย โดย Andrew Macgregor Marshall เข้าถึงได้[ที่นี่](https://medium.com/zenjournalist/%E0%B8%84%E0%B8%A7%E0%B8%B2%E0%B8%A1%E0%B8%A5%E0%B8%B1%E0%B8%9A%E0%B8%AD%E0%B8%B1%E0%B8%99%E0%B8%AA%E0%B8%B8%E0%B8%94%E0%B9%80%E0%B8%A8%E0%B8%A3%E0%B9%89%E0%B8%B2%E0%B8%82%E0%B8%AD%E0%B8%87%E0%B8%9B%E0%B8%A3%E0%B8%B0%E0%B9%80%E0%B8%97%E0%B8%A8%E0%B9%84%E0%B8%97%E0%B8%A2-478631d0d4e4)

หรือจะเป็นข่าวอื้อฉาวต่างๆของกษัตริย์รัชกาลที่ 10 (พระบาทสมเด็จพระวชิรเกล้าเจ้าอยู่หัว) ในเรื่องการจัดปาร์ตี้ริมสระ การสั่งทุบทำลายบ้านของอดีตเจ้าคุณพระสินีนาฏ พิลาสกัลยาณี อื่นๆอีกมากมายที่ไม่สามารถกล่าวถึงได้ในบทความเดียว

![รูปที่ 2 แสดงภาพกษัตริย์รัชกาลที่ 10 และเจ้าคุณพระสินีนาฏฯ จากสำนักข่าว Reuters](https://i.imgur.com/dLz1Ld7.jpg)

และแน่นอน ข้อมูลเหล่านี้มาจากนักข่าวต่างประเทศ และผู้ลี้ภัยทางการเมือง เพราะแน่นอนว่าหากอยู่ในประเทศไทย คุณคงไม่มีสิทธิ์เข้าถึงข้อมูลระดับ "ลับสุดยอด" แบบนี้ได้ (หรือหากได้และกระโตกกระตากเกินไป ก็คงจบที่ต้องลี้ภัยไปอีกคน)

คำถามหลักของเราคือ กษัตริย์ราชวงศ์จักรี สูงส่งขนาดนั้นจริงหรือ

เรื่องนี้ต้องย้อนกลับไปยังสมัยกรุงธนบุรีตอนปลาย

ทุกๆคนอาจจะเคยเรียนมาว่า กษัตริย์กรุงธนบุรี มีอาการวิกลจริต เนื่องจากผ่านสงครามมามากเกินไป จึงถูกสำเร็จโทษโดย "เพื่อน" ของพระองค์ (พระบาทสมเด็จพระพุทธยอดฟ้าจุฬาโลกมหาราช) ซึ่งเป็นทหารเอกของพระองค์เอง

แต่ในหลายๆแหล่งข่าว ที่ไม่ทราบว่าเชื่อถือได้หรือไม่ พูดถึงเหตุการณ์ดังกล่าวว่าเป็นการ "ยึดอำนาจ" และกษัตริย์กรุงธนบุรี ไม่ได้วิกลจริตจริง

ในท้ายที่สุด คนที่มีชีวิตต่อ ก็ได้บันทึกประวัติศาสตร์อยู่ดี

แต่ไม่ว่าจะเป็นไปด้วยสาเหตุอันใด ต้นราชสกุลจักรี ก็มาจากการ "ปราบดาภิเษก" อยู่ดี

นั่นหมายความว่า ท่านก็เป็นคนปกติแบบเราๆ ไม่ได้สูงส่งมาจากไหน

ไม่ได้เป็นกษัตริย์แต่เกิด แต่มาจากการยึดอำนาจ

แม้ราชวงศ์จักรี จะมีพระราชกรณียกิจมากมาย แต่สุดท้ายพวกเขาก็คือคนธรรมดา ไม่สมควรได้รับการยกย่องเกินคนทั่วไปที่ทำคุณงามความดี

ลองทบทวนตัวเองดู ว่าเรากำลัง "กราบไพร่" อยู่หรือเปล่า

อ้างอิง

[https://th.wikipedia.org/wiki/](https://th.wikipedia.org/wiki/%E0%B8%9E%E0%B8%A3%E0%B8%B0%E0%B8%9A%E0%B8%B2%E0%B8%97%E0%B8%AA%E0%B8%A1%E0%B9%80%E0%B8%94%E0%B9%87%E0%B8%88%E0%B8%9E%E0%B8%A3%E0%B8%B0%E0%B8%A7%E0%B8%8A%E0%B8%B4%E0%B8%A3%E0%B9%80%E0%B8%81%E0%B8%A5%E0%B9%89%E0%B8%B2%E0%B9%80%E0%B8%88%E0%B9%89%E0%B8%B2%E0%B8%AD%E0%B8%A2%E0%B8%B9%E0%B9%88%E0%B8%AB%E0%B8%B1%E0%B8%A7)พระบาทสมเด็จพระปรเมนทรมหาอานันทมหิดล_พระอัฐมรามาธิบดินทร

[https://www.bbc.com/thai/thailand-50129013](https://www.bbc.com/thai/thailand-50129013)

[https://medium.com/zenjournalist/ความลับอันสุดเศร้าของประเทศไทย-478631d0d4e4](https://medium.com/zenjournalist/%E0%B8%84%E0%B8%A7%E0%B8%B2%E0%B8%A1%E0%B8%A5%E0%B8%B1%E0%B8%9A%E0%B8%AD%E0%B8%B1%E0%B8%99%E0%B8%AA%E0%B8%B8%E0%B8%94%E0%B9%80%E0%B8%A8%E0%B8%A3%E0%B9%89%E0%B8%B2%E0%B8%82%E0%B8%AD%E0%B8%87%E0%B8%9B%E0%B8%A3%E0%B8%B0%E0%B9%80%E0%B8%97%E0%B8%A8%E0%B9%84%E0%B8%97%E0%B8%A2-478631d0d4e4)

[https://th.wikipedia.org/wiki/](https://th.wikipedia.org/wiki/%E0%B8%9E%E0%B8%A3%E0%B8%B0%E0%B8%9A%E0%B8%B2%E0%B8%97%E0%B8%AA%E0%B8%A1%E0%B9%80%E0%B8%94%E0%B9%87%E0%B8%88%E0%B8%9E%E0%B8%A3%E0%B8%B0%E0%B8%A1%E0%B8%AB%E0%B8%B2%E0%B8%A0%E0%B8%B9%E0%B8%A1%E0%B8%B4%E0%B8%9E%E0%B8%A5%E0%B8%AD%E0%B8%94%E0%B8%B8%E0%B8%A5%E0%B8%A2%E0%B9%80%E0%B8%94%E0%B8%8A%E0%B8%A1%E0%B8%AB%E0%B8%B2%E0%B8%A3%E0%B8%B2%E0%B8%8A_%E0%B8%9A%E0%B8%A3%E0%B8%A1%E0%B8%99%E0%B8%B2%E0%B8%96%E0%B8%9A%E0%B8%9E%E0%B8%B4%E0%B8%95%E0%B8%A3)พระบาทสมเด็จพระมหาภูมิพลอดุลยเดชมหาราช_บรมนาถบพิตร

[https://th.wikipedia.org/wiki/](https://th.wikipedia.org/wiki/%E0%B8%9E%E0%B8%A3%E0%B8%B0%E0%B8%9A%E0%B8%B2%E0%B8%97%E0%B8%AA%E0%B8%A1%E0%B9%80%E0%B8%94%E0%B9%87%E0%B8%88%E0%B8%9E%E0%B8%A3%E0%B8%B0%E0%B8%9B%E0%B8%A3%E0%B9%80%E0%B8%A1%E0%B8%99%E0%B8%97%E0%B8%A3%E0%B8%A1%E0%B8%AB%E0%B8%B2%E0%B8%AD%E0%B8%B2%E0%B8%99%E0%B8%B1%E0%B8%99%E0%B8%97%E0%B8%A1%E0%B8%AB%E0%B8%B4%E0%B8%94%E0%B8%A5_%E0%B8%9E%E0%B8%A3%E0%B8%B0%E0%B8%AD%E0%B8%B1%E0%B8%90%E0%B8%A1%E0%B8%A3%E0%B8%B2%E0%B8%A1%E0%B8%B2%E0%B8%98%E0%B8%B4%E0%B8%9A%E0%B8%94%E0%B8%B4%E0%B8%99%E0%B8%97%E0%B8%A3)พระบาทสมเด็จพระวชิรเกล้าเจ้าอยู่หัว

[https://th.wikipedia.org/wiki/](https://th.wikipedia.org/wiki/%E0%B8%A3%E0%B8%B2%E0%B8%8A%E0%B8%A7%E0%B8%87%E0%B8%A8%E0%B9%8C%E0%B8%88%E0%B8%B1%E0%B8%81%E0%B8%A3%E0%B8%B5)ราชวงศ์จักรี
