---
title: "900 บาท อุ้ย ไม่แพงเลย"
date: 2021-08-24T13:36:14+07:00
draft: false
---

22 สิงหาคม คลิปวิดีโอของ ดร.พีระพงศ์ ตริยเจริญ ผู้จัดการระบบ TCAS ก็โผล่ขึ้นมาเต็มโลกออนไลน์ พูดถึงเรื่องค่าสมัครสอบ 9 วิชาสามัญวิชาละ 100 บาท รวม 900 บาทว่า "อุ้ย ไม่แพงเลย ถูกมาก" "สมัครฟรี ยังไงก็ไม่ได้" และคำพูดอื่นๆอีกมากมาย

{{< tweet 1429352731743952908 >}}

{{< tweet 1429366077557907460 >}}

ซึ่งในทุกคำพูดของดร. พีระพงศ์ มีน้ำเสียงที่เย้ยหยัน และทุกคำพูดที่พูดออกมา ไม่ได้เห็นใจเด็กที่ทางบ้านไม่มีเงินพอจะสมัครสอบแม้แต่น้อย 

ทำให้เห็นว่า ระบบของประเทศนี้ไม่ได้เห็นใจคนจนแม้แต่น้อย และการที่ดร.พีระพงศ์บอกว่า "ไม่แพงเลย ถูกมาก" ก็สวนทางกับค่าแรงขึ้นต่ำของคนไทย 300 บาทต่อวัน คนหาเช้ากินค่ำใช้ซื้ออาหารประทังชีวิตยังแทบจะไม่พอในแต่ละวัน

และคำพูดที่บอกว่า "การศึกษาในระบบอุดมศึกษามีไว้สำหรับคนที่พร้อม ไม่ใช่การศึกษาภาคบังคับ" ทั้งๆที่การจะหางานดีๆเงินเดือนดีๆในประเทศนี้จำเป็นต้องมีใบปริญญา แสดงให้เห็นว่าผู้มีอำนาจในประเทศ ไม่ได้ต้องการให้คนจนมีชีวิตที่ดีขึ้นเลย ระบบของประเทศไทย ไม่ได้เอื้อกับกรให้คนจนมีเงินมากขึ้น แต่กลับตัดแข้งตัดขา กดให้จนยังไงก็จนอย่างนั้น และเรื่องนี้ก็ไม่ได้เป็นแค่ระบบการศึกษา

ระบบสาธารณสุข ระบบขนส่งมวลชน ระบบสวัสดิการ ทุกอย่างนี้ไม่เคยเอื้อให้คนจนหรือแม้แต่ชนชั้นกลางมีชีวิตที่ดีขึ้นเลย  

ทั้งๆที่ทุกอย่างที่กล่าวมาข้างต้น แก้ไขได้ด้วย "รัฐสวัสดิการถ้วนหน้า"

แต่ก็เห็นๆกันอยู่ว่า นโยบายของรัฐบาลในปัจจุบัน เป็นไปในทาง "รัฐสวัสดิการแบบสงเคราะห์และชิงโชค"

ทั้งบัตรสวัสดิการแห่งรัฐ โครงการคนละครึ่ง เราเที่ยวด้วยกัน ม.33 เรารักกัน ล้วนแล้วแต่เป็นสวัสดิการแบบสงเคราะห์และชิงโชคทั้งสิ้น

พอจะเห็น Pattern ของประเทศนี้รึยังล่ะครับ

ยังต้องมีเด็กอีกกี่คนที่ต้องเสียโอกาสและความสามารถไปเพราะไม่มีทุนทรัพย์ในประเทศที่ไม่ช่วยอะไรพวกเค้าเลย

เรื่องแบบนี้คงแก้ยาก ถ้าพวกเค้ายังมองว่าคนจนไม่คู่ควรกับการศึกษาในมหาลัย และคู่ควรกับการทำงานเงินเดือนน้อยๆมากกว่า ทั้งๆที่คนจนหลายคนมีความสามารถและศักยภาพมากพอที่จะเรียน ขาดแคลนเพียงทุนทรัพย์เท่านั้น



เรื่องแบบนี้คงเป็นปกติของประเทศนี้ไปแล้ว
